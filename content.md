{TOC}{TITLE} Riassunti ADM

<!-- ------------------------------------------------ -->
<!-- ------------------------------------------------ -->
<!-- ------                                     ----- -->
<!-- ------------------------------------------------ -->
<!-- ------------------------------------------------ -->

# La polizia giudiziaria

## La polizia giudiziaria: soggetto, ma non parte

La polizia giudiziaria ha il compito di prendere notizia di reato, anche di propria iniziativa, e di impedire che essi siano portati a conseguenze ulteriori; deve, inoltre, compiere quanto necessario per acquisire fonti di prova ed identificare gli autori (art. 55). La polizia giudiziare è soggetta el procedimento, ma non parte del processo.  
Nella fase processuale in senso stretto, la P.G. non è parte, giacché innanzi al giudice dell'udienza preliminare o dibattimentale non ha alcuna titolarità delle pretese giuridiche sostanziali azionate in quella sede, spettando l'azione penale al P.M. e le azioni civili (legittimazione attiva e passiva) alle parti private: parte civile, responsabile civile, imputato, civilmente obbligato per la pena pecuniaria.  
La P.G. è centro propulsivo del procedimento, di cui è soggetto attivo, ma non del processo.

## Strutturazione della P.G.: dipendenza e subordinazione

La scelta legislativa è stata quella di non istituire un autonomo corpo di polizia giudiziaria, che sarebbe stato alle dipendenze non sono funzionali, ma anche organizzative e gerarchiche della autorità giudiziaria.  
L'esigenza di uan effettiva dipendena funzionale, ma non gerarchica, dalla magisrtatura era imposta dalla previsione costituzionale (art. 109) per la quale "L'autorità giudiziaria dispone direttamente della polizia giudiziaria".  
A seconda della diversità di dipendenza funzionale e quindi della incidenza del ruole direttivo del P.M. nell'espletamente delle indagini, si hanno (art. 56) ad un livello minimale i generici organi di P.G. tenuti per legge ad espletare indagini (a.e. ispettori del lavoro, vigili urbani, guardie delle province), ma normalmente investiti di funzioni amministrative. Seguono, ad un livello intermedio, i Servizi di P.G. adibiti, in via esclusiva e con carattere di continuità, a compiti investigativi, ma nell'ambito delle istituzoni di proveninenza (a.e. Squadre Mobili presso le Questure, Nuclei operativi presso i Comandi dei CC., Nuclei di P.T. presso i Comandi della G.d.F.).  
Al livello più intenso si trovano le Sezioni di P.G. istituite presso le procure della Repubblica in sede di Tribunale, destinate anch'esse, in via esclusiva e con carattere di continuità, ad attività di P.G.. Le diversità tra le strutture in esame consistono: per i generici organi di P.G., nella loro destinazione sporadica ad indagini di P.G.; per i servizi e le sezioni nella destinazione permanente ed esclusiva, almeno tendenzialmente.  
La differenza tra servizi e sezioni risiede non solo sulla diversità di ubicazione, ma anche sul diverso rapporto con la A.G.. Le sezioni di P.G., sono istituite presso ogni procura della Repubblica; i servizi, invece, presso le sedi di Questura e Comandi C.C. e G.d.F. (art. 56).  
Le sezioni dipendono dai rispettivi procuratori della Republica presso il Tribunale.  
Per i servizi non sussiste né la diretta dipendenza né una funzione di autorizzazione del magistrato in ordine alla destinazione ad altre attività degli appartenenti ai servizi stessi. È attribuito al procuratore della Repubblica presso il Tribunale soltanto un potere di sorveglianza e controllo sulla efficienza di tali servizi, e cioè sul modo di svolgimento dell'attività di P.G., che si esprime nella formula che l'ufficiale preposto ai servizi è responsabile verso il su indicato procuratore (art. 59).  
La subordinazione della P.G. è limitata alle funzioni di indagine di cui all'art. 55.

In conclusione:

- solo una parte delle forze di polizia (polizia di Stato, carabinieri e guardia di finanza) esercita in via permanente ed esclusiva funzioni di polizia giudiziaria;
- le articolazioni con funzioni di P.G. si suddividono in Servizi e Sezioni;
- Servizi e Sezioni svolgono l'attività di P.G. alle dipendenze funzionali dell'A.G.; le Sezioni (ma non i Servizi) dipendono dai procuratori presso il tribunale, sussistendo per i Servizi solo la responsabilità del dirigente verso il procuratore presso il Tribunale ordinario;
- l'autorità giudiziaria (giudici e P.M.) può avvalersi di qualsiasi ufficiale o agente di P.G., anche non inquadrato nei Servizi o nelle Sezioni, ma con tendenziale preferenza per le Sezioni e poi anche per i Servizi;
- la subordinazione della P.G. alla autorità giudiziaria è limitata alle funzioni di indagine;
- non esistendo un autonomo corpo di polizia giudiziaria, tutti gli ufficiali ed agenti di P.G. restano incardinati presso i rispettivi enti.

## Ufficiali ed agenti di Polizia Giudiziaria: rispettiva legittimazione ad atti

La distinzione tra ufficiali ed agenti di PG trae origine dalla qualitifica rivestita nelle Istituzioni di provenienza ed è meccanicamente ad essa correlata. Tali parametri di corrispondenza sono analiticamente indicati nell'art. 57. La qualità di ufficiale di PG è attribuita anche ai sottoufficiali dei CC, della GdF, degli agenti di custodia e del corpo forestale dello Stato, nonché ai corrispondenti livelli della polizia di Stato ampliandosi, in tal modo la gamma degli ufficiali di PG.  
Va aggiunto che, per taluni soggetti, la qualifica di PG ha una restrizione territoriale ed è rapportata allo svolgimento del loro servizio, come avviene per le guardie dei Comuni e delle Province. Altre volte, la qualifica di PG è correlata, oltre che all'espletamento del servizio, anche alla materia di competenza istituzionale (a.e. ispettori del lavoro).  
In ordine all'intensità dei poteri, ha rilevanza la diversa qualità di ufficiale o agente di PG, spettando i poteri di PG nella loro intierezza agli ufficiali, ma non anche ai meri agenti di PG, specialmente a tutela della libertà personale. La maggior ampiezza di poteri attribuita agli ufficiali di PG trae fondamento nella loro maggiore qualificazione professionale, rispetto agli agenti, derivante da una superiorità nel grado o livello impiegato.

### Atti di legittimazione

#### Atti cui sono legittimati i soli ufficiali di PG di propria iniziativa

- sequestro preventivo di cose pertinenti al reato (art. 321, c. 3bis);
- assunzioni di sommarie informazioni dell'indagato libero; ovvero dell'indagato, arrestato o fermato, se sul luogo o nell'immediatezza del fatto (art. 350);
- assunzione di informazioni da persona imputata in procedimento connesso o collegato (art. 351, c. 1bis);
- perquisizioni personali e locali (art. 352);
- acquizione di plichi sigillati o di corrispondenza e loro eventuale apertura, se autorizzata dal PM (art. 353);
- accertamenti e rilievi necessari sullo stato dei luoghi e delle cose, se vi è pericolo nel ritardo e se il PM non può intervenire tempestivamente o se non abbia ancora assunto la direzione delle indagini (art. 354);
- sequestro del corpo del reato e delle cose a questo pertinenti, se del caso (art. 354);
- accertamenti e rilievi sulle persone, non implicanti ispezione personale (art. 354).

#### Atti eseguibili dai soli ufficiali di PG, in ipotesi di delega da parte dell'autorità giudiziaria (PM e giudice)

- ispezioni di luoghi, cose o persone (artt. 245-251);
- perquisizioni personali, locali e domiciliari (artt. 249-251);
- sequestro del corpo del reato e delle cose ad esso pertinenti, anche a seguito di perquisizione (artt. 252-253);
- sequestro di corrispondenza presso uffici postali e telegrafici (art. 254);
- sequestro di documenti, titoli, valori e somme presso banche (art. 255);
- intercettazioni di conversazioni o comunicazioni (art. 267).

#### Atti cui sono legittimati oltre agli ufficiali di PG, anche gli agenti di propria iniziativa

- informativa di reato al PM (art. 347);
- atti diretti alla assicurazione delle fonti (reali e personali) di prova (art. 348);
- identificazione dell'indagato e delle persone in grado di riferire sui fatti (art. 349);
- accompagnamento in caserma, per finalità di identificazione, delle predette prersone: eventuali rilievi dattiloscopici o di altra natura a carico del solo investigato (art. 349);
- ricezione passiva di dichiarazione spontanee dell'indagato, anche se fermato o arrestato e anche in assenza del suo difensore (art. 350);
- assunzione di sommarie informazioni dalle persone informate sui fatti (art. 351);
- conservazione delle tracce e delle cose pertinenti al reato, nonché dello stato dei luoghi e delle cose in attesa dell'intervento del PM o di un ufficiale di PG (art. 354);
- arresto in flagranza di reato, sia facoltativo, sia obbligatorio (artt. 380-381); ed adempimenti conseguenziali (artt. 386-387);
- fermo della persona gravemente indiziata, in caso di pericolo di fuga, prima che il PM abbia assunto la direzione delle indagini (art. 384);
- perquisizioni, accertamenti su luoghi, cose e persone, ex artt. 352 e 354, commi 2 e 3, nei casi di particolare necessità e urgenza (art. 113 disp. att.).

#### Atti eseguibili oltre che dagli ufficiali anche dagli agenti di PG in caso di delega della AG

- esecuzione delle ordinanze del giudice delle indagini preliminari e poi del giudice competente per il processo in materia di misure cautelari comportanti custodia cautelare o altre misure coercitive (artt. 272-286).

#### Attività di PG diretta dal PM

Trattasi di attività, non delegata alla PG, ma compiuta personalmente dal PM (art. 370). In tali casi, sia gli ufficiali sia gli agenti di PG, sono abilitati ed obbligati a prestare asistenza al magistrato in tutte le attività da costui compiute, giacché la legittimazione a compierle va rapportata al PM e non alla qualifica dell'operatore di PG.  
Tuttavia la documentazione dell'attività compiuta e quindi la redazione del verbale o delle relative annotazioni sommarie compete solo all'ufficiale di PG (art. 373), non avendo il semplice agente capacità certificante.  
La mera attività strumentale a quella del PM non richiede la qualifica di ufficiale di PG. Pertanto, le notificazioni di atti del PM e anche del giudice (per questi, solo in caso di necessità), possono essere fatte anche da semplici agenti di PG (artt. 148, 151). Così pure l'esplicazione dei poteri coercitiv del PM e del giudice può essere attuata dagli agenti di PG (artt. 131, 378).

#### Funzione di controllo degli ufficiali di PG sugli atti compiuti dagli agenti di PG

Siffatta ipotesi si verifica sia nel caso di esercizio della facoltà di arresto da parte di privati (art. 383), sia in quella di fermo o arresto eseguito da meri agenti di PG (art. 389). È prescritto, infatti, che l'ufficiale di PG, cui il privato abbia consegnato l'arresto o cui l'agente di PG abbia presentato il fermato o l'arrestato, debba disporne la immediata liberazione, privando così di ogni effetto l'atto restrittivo della libertà personale, sempreché risulti la ingiustizia dello stato di custodia, sia per errore di persona, sia perché essa non avrebbe potuto essere attuata, sia perché è divenuta inefficace per omissione dei prescritti adempimenti.  
Ovviamente, all'ufficiale di PG una sifatta verifica di illegittimità, originaria o sopravvenuta, è imposta, negli stessi casi, in realazione al fermo e all'arresto da lui stesso eseguiti (cd. autocontrollo).

## Altre funzioni della PG

L'elencazione degli atti di competenza degli ufficiali o degli agenti di PG non esaurisce la funzione di PG. Questa si estrinseca non solo negli atti espressamente contemplati, ma anche in qualsiasi atto (cd. atipico: art. 189) tendente a raccogliere ogni elemento utile alla ricostruzione del fatto ed alla individuazione del colpevole. La PG procede, oltre che al compimento degli atti tipici, alla ricerca delle cose e delle tracce pertinenti al reato e alla conservazione di esse e dellos tato dei luoghi (cd. fonti di prova reali), anche alla ricerca delle persone in grado di riferire su circostanze rilevanti per la ricostruzione dei fatti e l'identificazione del suo autore (cd. fonti di prova personali).  
La modifica dell'art. 500 c.p.p. ad opera del D.L. 306/1992, consente l'utilizzazione come prova in dibattimento (dopo le contestazioni) anche delle dichiarazioni testimoniali acquisite dalla PG, pertanto allal uce di tale novella, l'attività di PG acquista ancora maggior valenza.  
Strumentale allo svolgimento di indagini è la ricerca della notizia di reato (attività informativa come presupposto dell'attività investigativa).  
La funzione repressiva della persecuzione penale si ricollega, altresì, a quella di impedire innanzitutto che il reato in atto sia portato ad ulteriori conseguenze, dovendosi interrompere la protrazione dell'attività antigiuridica (art. 55).  
La funzione fondamentale delle indagini di PG è quella di acquisire gli elementi occorrenti per l'esercizio dell'azione penale (artt. 50, 55, 326) o, meglio, per il suo esercizio o meno. Una esigenza di completezza impone alla PG anche di raccogliere quant'altro possa servire per l'applicazione della legge penale. La strumentalizzazione delle indagini di PG all'eserizio dell'azione penale trova riscontro nella posizione strumentale degli apparati di PG rispetto al PM, che ai primi impartisce direttive (cd. temi di indagine) ovvero delega specifici atti (art. 348), qualora non ritenga di svolgere direttamente le indagini (art. 326).

<!-- ------------------------------------------------ -->
<!-- ------------------------------------------------ -->
<!-- ------                                     ----- -->
<!-- ------------------------------------------------ -->
<!-- ------------------------------------------------ -->

# L'arresto e il fermo di Polizia Giudiziaria

## Le misure precautelari

In tema di libertà personale l'art. 13 della Costituzione proclama la *inviolabilità* della stessa me ne ammetta la *limitazione* solo *per atto motivato della Autorità Giudiziaria* e nei soli casi e modi previsti dalla legge (misure cautelari). Inoltre, in *casi eccezionali di necessità e urgenza*, è previsto che la Polozia Giudiziaria possa adottare, in ipotesi predeterminate dalla legge, provvedimenti provvisori da assoggettare a *convalida* della AG entro il termine perentorio di 96 ore, pena la perdita di efficiata (cd. misure precautelari).  
Nella materia cautelare, la nostra Costituzione, tenuto conto del bene primario della libertà individuale su cui le misure vanno ad incidere, ha previsto un regime di doppia riserva:

- *di legge*, perché ai sensi dell'art 13 Cost. è riservata solo alla legge la previsione dei casi in cui la libertà personale può essere ristretta (riserva assoluta di legge);
- *di giurisdizione*, in quanto il medesimo art. 13, prevede che in tale materia possa intervenire solo l'AG (PM o giudice) con atti motivati.

Il codice di procedura, come accennato, contempla due categorie di strumenti limitati della libertà personale:

- *le misure precautelari*, di pertinenza della PG (**arresto in flagranza** e **fermo di indiziato di delitto**) o del PM (**fermo**), organi inquirenti privi di potere giurisdizionale;
- *le misure cautelari personali*, coercitive o interdittive, di pertinenza del giudice (GIP e altro giudice competente), che può adottarle solo su richiesta del PM e quindi non di ufficio.

## L'arresto in flagranza

L'arresto in flagranza rappresenta la prima forma di carcerazione preventiva. L'arresto che rientra nei poteri attribuiti agli *ufficiali e agenti di PG*, si ripartire in *obbligatorio* (art. 380) e *facoltativo* (art. 381), a seconda che la sua effettuazione costituisca atto dovuto o atto discrezionale della PG.  
Presupposto comune è la *flagranza del reato*, ossia la sorpresa del soggetto nell'atto di commettere il erato, ovvero nell'inseguimento ad opera della PG, della persona offesa o di altre persone, effettuato subito dopo il erato, o nella sorpresa del reo con cose o tracce dalle quali appaia che egli abbia commesso ilerato immediatamente prima (*quasi flagranza* art. 382).  
Per la previsione obbligatoria di arresto deve trattarsi sempre di delitti non colposi, riconducibili ad una indicazione generale ovvero ad una elencazione specifica. Nella prima rientrano i delitti punibili con la reclusione non inferiore nel minimo a 5 anni e nel massimo 20 anni. Nella seconda rientrano i reati ivi espressamento menzionati e che sono stati indivuidati per le loro caratteristiche di esigenze di salvaguardia dell'ordine costituzionale, della sicurezza collettiva, dell'ordinato vivere civile e dei minori.  
L'arresto, obbligatorio o falcoltativo, rientra nelle competenze degli ufficiali ed agenti di PG, essendo escluso che un siffatto potere sussista in testa al PM, cui, ad eccezione del fermo, è stata sottratta ogni diretta potestà in tema di limitazione di libertà personale.  

L'altra ipotesi di arresto, quella facoltativa, è anch'essa strutturata esclusivamente per i delitti e secondo una duplice previsione: una *generale* che attiene alla misura della pena prevista dal codice penale ed una *elencanzione analitica*, di natura tassativa, effettuata secondo il titolo dei reati e quindi sulla base della qualità criminale degli stessi. Per tali reati, è stata esclusa la facoltà di arresto da parte dei privati.

Il comma 4 bis dell'art. 381 vieta l'arresto della persona che, richiesta di fornire informazioni dalla PG o dal PM, si ritenga le renda false o reticenti. Tale norma mira a garantire la libertà del teste innanzi agli organi inquirenti e ad evitare pericolose *coazioni psicologiche* che la minaccia dell'arresto potrebbe comportare.

## Il fermo di indiziato della PG o del PM

L'istituto del fermo attribuisce alla PG e al PM un potere di cattura discrezionale, svincolato dal requisito della flagranza del reato (come invece per l'arresto).  
Il fermo consiste, come l'arresto, in privazione di libertà; dopo la sua effettuazione, è soggetto alle stesse disposizioni valide per l'arresto.   
Diversi, però, ne sono:

- i presupposti: il fermo richiede anzitutto la sussistenza di gravi indizi di colpevolezza a carico dell'indagato per delitti puniti con l'ergastolo o la reclusione non inferiore nel minimo a 2 anni e superiore nel massimo a 6; o commessi per finalità di terrorismo od eversione. Deve ricorrere inoltre il pericolo di fuga. Inoltre, il fermo è consentito anche dopo l'individuazione dell'imputato, se il possesso di documenti falsi lascia desumere che l'indiziato possa darsi alla fuga, prima del provvedimento del PM;
- le finalità: evitare che l'indagato possa darsi alla fuga, soprattutto quando, mancando il requisito della flagranza, non può procedersi all'arresto;
- la titolarità del potere: spetta sia al PM che alla PG, prima dell'assunzione della direzione delle indagini da parte del PM.

## Allontanamento d'urgenza dalla casa familiare

Nella prospettiva di una maggiore tutela dei cittadini contro la violenza, in particolare quella familiare, ha introdotto nel codice, con l'art. 384 bis, una nuova misura precautelare che si affianca ai tradizionali arresto e fermo: l'*allontanamento d'urgenza dalla casa familiare*, che costituisce una forma anticipata di adozione della misura cautelare vera e propria prevista dall'art. 282 bis c.p.p.

## Adempimenti e verifiche comuni

Come già accennato, l'arresto e il fermo costituiscono il punto di partenza per una serie di adempimenti e di verifiche a tutela di esigenze, comuni ad entrambi gli istituti.  
Innanzitutto, le misure in esame non sono consentite quando il fatto commesso appaia non punibile o coperto da una causa di giustificazione (art. 385).  
I doveri della PG, in caso di fermo o arresto, sono:

- immediata notizia dell'operazione al PM presso il tribunale;
- avvertimento al soggetto *in viculis* della falcoltà di nominare un difensore di fiducia;
- richiesta al PM, ove necessario, di provvedere alla nomina del difensore di ufficio;
- immediata informativa al difensore dello stato di restrizione;
- messa a disposizione del PM, entro le 24 ore, dell'arrestato o fermato, mediante traduzione del predetto presso la locale casa circondariale o mandamentale;
- invio nello stesso termine di 24 ore del verbale di arresto al PM, salvo che quest'ultimo non conceda una dilazione;
- avviso dell'arresto o fermo ai familiari, con il consenso dell'interessato;
- in caso di arresto o di fermo di madre con prole di minore, immediata notizia al pubblico ministero territorialmente competente.

Un obbligo di immediata liberazione dell'arrestato o fermato è dettato sia per il PM che per l'ufficiale di PG nei casi di llegittima privazione dellal ibertà personale, sia per carenza dei presupposti di fatto, sia per difetto dei requisiti di legittimità. Altra ipotesi di immediata liberazione è quella in cui la misura sia divenuta inefficace per decorrenza delle 24 ore o per vana decorrenza delle 48 ore assegnate al PM per richiedere la convalida dell'arresto o del fermo al giudice, o delle ulteriori 48 ore spettanti al giudice per decidere sulla convalida.  
Una particolare ipotesi è poi quella secondo cui il PM rimette immediatamente in libertà l'arrestato o il fermato, se non intende chiedere al GIP una misura coercitiva.

## La convalida

Il PM ha 48 ore (dall'arresto o dal fermo) per richiedere al GIP (del luogo di esecuzione della misura) la convalida; tale atto equivale a messa a disposiizione o presentazione del soggetto in vinculis al giudce. Nelle successive 48 ore il GIP deve celebrare l'udienza di convalida e decidere, a pena di cessazione di efficacia del fermo o dell'arresto.  
Il difensore dell'arrestato o del fermato ha diretto di esaminare ed estrarre copia degli atti su cui si fonda la richiesta di convalida e di applicazione della misura cautelare.

L'udienza (celebrata in camera di consiglio, di regola in carcere ma può essere disposta presso altro luogo se l'indagato è agli arresti domiciliari) si svolge con la partecipazione necessaria dell'arrestato o fermato e del difensore, preavvisati a cura della cancelleria del GIP. Il PM ha facoltà di non comparire, ma in tal caso deve trasmettere per iscritto le sue richieste in ordine alla libertà dell'indagato.  
Instaurato il contraddittorio innanzi al GP, il PM, se comparso, espone i motivi dell'arresto o del fermo e presenta le sue richiesta sulla convalida e sulla conversione in misura coercitiva. Viene poi interrogato l'arrestato o il fermato, salvo che non abbia voluto o potuto comparire all'udienza, e sentito il suo difensore, eventualmente di ufficio.  
Indi il GIP adotta la sua decisione, che è di *convalida*, se l'arresto o il fermo era legittimo *ab initio* e non sia divenuto inefficace per decorrenza della serie di termini brevi innanzi esaminata; di *non convalida* in senso contrario.  
L'ordinanza di *convalida*, in quale tale, attiene solo al controllo giurisdizionale sull'atto privativo di libertà operato dalla PG (arresto o fermo) o dal PM (fermo), ma non vale a legittimare l'ulteriore protrazione dello stato di fermo o arresto. Infatti, il GIP, se non emette anche ordinanza ulteriore di applicazione di una misura coercitiva, deve, in ogni caso, ordinare la immediata liberazione dell'indagato, sicché la restrizione in vinculis prosegue soltanto se la contestuale richiesta di misura coercitiva è accolta dal GIP.  
Pertanto, sia nell'ipotesi di *mancata convalida*, sia in quella di convalida non seguita dalla *irrogazione di una misura coercitiva*, il fermato o arrestato deve essere immediatamente liberato.  
L'ordinanza con la quale il GIP conclude l'udienza di convalida  deve essere pronunciata nelle 48 ore dalla messa a disposizione dell'arrestato/fermato da parte del PM, a pena di *perdita di efficacia* dell'arresto/fermo con conseguente liberazione dell'indagato. L'ordinanza deve essere comunica al PM, o notificata all'indagato eventualmente non comparsi.  
Avverso il provvedimento di convalida dell'arresto o del fermo può essere proposto esclusivamente *ricorso per Cassazione*. Contro l'eventuale misura cautelare adottata, può invece proporsi l'ordinario mezzo di impugnazione del riesame previsto dall'art. 309.

<!-- ------------------------------------------------ -->
<!-- ------------------------------------------------ -->
<!-- ------                                     ----- -->
<!-- ------------------------------------------------ -->
<!-- ------------------------------------------------ -->

# Pubblici ufficiali
<span class='ut'>Codice Penale - Libro II - Titolo II<span>  
<span class='ut'>Dei delitti contro la Pubblica Amministrazione<span>  

Sono di seguito riportate le principali nozioni.

## Art. 357 | Nozione di pubblico ufficiale

Agli effetti della legge penale, sono pubblici ufficiali coloro i quali esercitano una pubblica funzione legislativa, giudiziaria o amministrativa. Agli stessi effetti è pubblica la funzione amministrativa disciplinata da norme di diritto pubblico e da atti autoritativi e caratterizzata dalla formazione e dalla manifestazione della volontà della pubblica amministrazione o dal suo svolgersi per mezzo di poteri autoritativi o certificativi.

## Art. 358 | Nozione della persona incaricata di un pubblico servizio

Agli effetti della legge penale, sono incaricati di un pubblico servizio coloro i quali, a qualunque titolo, prestano un pubblico servizio. Per pubblico servizio deve intendersi un'attività disciplinata nelle stesse forme della pubblica funzione, ma caratterizzata, dalla mancanza dei poteri tipici di quest'ultima, e con esclusione dello svolgimento di semplici mansioni di ordine della prestazione di opera meramente materiale.

## Art. 359 | Persone esercenti un servizio di pubblica necessità

Agli effetti della legge penale, sono persone che esercitano un servizio di pubblica necessità:

1. i privati che esercitano professioni forensi o sanitarie, o altre professioni il cui esercizio sia per legge vietato senza una speciale abilitazione dello Stato, quando dell'opera di essi il pubblico sia per legge obbligato a valersi;
2. i privati che, non esercitando una pubblica funzione, né prestando un pubblico servizio, adempiono un servizio dichiarato di pubblica necessità mediante un atto della pubblica amministrazione.

## Art. 360 | Cessazione della qualità di pubblico ufficiale

Quando al legge considera la qualità di pubblico ufficiale o di incaricato di un pubblico servizio, o di esercente un servizio di pubblica necessità, come elmento costitutivo o come circostanza aggravante di un reato, la cessazione di tale qualità, nel momento in cui il reato è commesso, non esclude l'esistenza di questo né la circostanza aggravante se il fatto si riferisce all'ufficio o al servizio esercitato.

<!-- ------------------------------------------------ -->
<!-- ------------------------------------------------ -->
<!-- ------                                     ----- -->
<!-- ------------------------------------------------ -->
<!-- ------------------------------------------------ -->

# Reati contro la PA
<span class='ut'>Codice Penale - Libro II - Titolo II<span>  
<span class='ut'>Dei delitti contro la Pubblica Amministrazione<span>  

I principali reati dei dipendenti pubblici e dei privati esercenti un servizio di pubblica necessità a danno della Pubblica Amministrazione sono di seguito riportati.

## Art. 314 | Peculato

Il pubblico ufficiale o l'incaricato di un pubblico servizio che, avendo per ragione del suo ufficio o servizio, il possesso o comunque la disponibilità di danaro di altra cosa mobile altrui, se ne appropria è punito con la reclusione da 4 a 10 anni.  
Si applica la pena della reclusione da 6 mesi a 3 anni quando il colpevole ha agito al solo scopo di fare uso momentaneo della cosa, e questa, dopo l'uso momentaneo, è stata immediatamente restituita. In questo caso si parla di *peculato d'uso*.

## Art. 316 | Peculato mediante profitto dell'errore altrui

Il pubblico ufficiale o l'incaricato di un pubblico servizio il quale, nell'esercizio delle funzioni o del servizio, giovandosi dell'errore altrui, riceve o ritiene indebitamente, per sé o per un terzo, denaro od altra utilità, è punito con la reclusione da 6 mesi a 3 anni.

## Art. 316 ter | Indebita percezione di erogazioni a danno dello Stato

Salvo che il fatto costituisca il reato previsto dall'art. 640-bis (truffa aggravata per il conseguimento di erogazioni pubbliche), chiunque mediante l'utilizzo la presentazione di dichiarazioni o di documenti falsi o attestanti cose non vere, ovvero mediante l'omissione di informazioni dovute, consegue indebitamente, per sé o per altri, contributi, finanziamenti, mutui agevolati o altre erogazioni dello stesso tipo, comunque denominate, concessi o erogati dallo Stato, da altri enti pubblici o dalle Comunità europee è punito con la reclusione da 6 mesi a 3 anni.  
Quando la somma indebitamente percepita è pari o inferiore a €3.999,96 si applica soltanto la sanzione amministrativa del pagamento di una somma di denaro da €5.164 a €25.822.  
Tale sanzione non può comunque superare il triplo del beneficio conseguito.

## Art. 317 | Concussione

Il pubblico ufficiale che, abusando della sua qualità o dei suoi poteri, costringe taluno a dare o a promettere indebitamente, a lui o a un terzo, denaro o altra utilità è punito ocn la reclusione da 6 a 12 anni.

## Art. 317 bis | Pene accessorie

La condanna per il reato di cui agli articoli 314 (peculato) e 317 (concussione), 319 (corruzzione per un atto contrario ai doveri d'ufficio) e 319 ter (corruzione in atti giudiziari) importa l'interdizione perpetua dai pubblici uffici. Nondimeno, se per circostanze attenuanti viene inflitta la reclusione per un tempo inferiore a 3 anni, la condanna importa l'interdizione temporanea.

## Art. 318 | Corruzione per l'esercizio della funzione

Il pubblico ufficiale che per l'esercizio delle sue funzioni o dei suoi poteri, indebitamente riceve, per sé o per un terzo, denaro o altra utilità o ne accetta la promessa è punito con la reclusione da 1 a 5 anni.

## Art. 319 | Corruzione per un atto contrario ai doveri d'ufficio

Il pubblico ufficiale che, per omettere o ritardare o per aver omesso o ritardato un atto del suo ufficio, ovvero per compiere o per aver compiuto un atto contrario ai doveri di ufficio, riceve, per sé o per un terzo, denaro od altra utilità, o ne accetta la promessa, è punito con la reclusione da 4 a 8 anni.

## Art. 319 bis | Circostanze aggravanti

La pena è aumentata se il fatto di cui all'art. 319 ha per oggetto il conferimento di pubblici impieghi o stipendi o pensioni o la stipulazione di contratti nei quali sia interessata l'amministrazione alla quale il pubblico ufficiale appartiene.

## Art. 319 ter | Corruzione in atti giudiziari

Se i fatti indicati negli articoli 318 e 319 sono commessi per favorire o danneggiare una parte in un processo civile, penale o amministrativo, si applica la pena della reclusione da 4 a 10 anni.  
Se dal fatto deriva l'ingiusta condanna di taluna alla reclusione non superiore a 5 anni, la pena è della reclusione da 5 a 12 anni; se deriva l'ingiusta condanna alla reclusione superiore a 5 anni o all'ergastolo, la pena è della reclusione da 6 a 20 anni.

## Art. 319 quater | Induzione indebita a dare o promettere utilità

Salvo che il fatto costituisca più grave reato, il pubblico ufficiale o l'incaricato di pubblico servizio che, abusando della sua qualità o dei suoi poteri, induce taluno a dare o promettere indebitamente, a lui o a un terzo, denaro o altra utilità è punito con la reclusione da 3 a 8 anni. Nei casi previsti dal primo comma, chi dà o promette denaro o altra utilità è punito con la reclusione fino a 3 anni.

## Art. 320 | Corruzione di eprsona incaricata di un pubblico servizio

Le disposizioni degli art. 318 e 319 si applicano anche all'incaricato di un pubblico servizio.

## Art. 321 | Pene per il corruttore

Le pene stabilite nel primo comma dell'art. 318, negli art. 319, 319-bis, 319-ter, 320, in relazione alle suddette ipotesi degli art. 318 e 319, si applicano anche a chi dà o promette al pubblico ufficiale o all'incaricato di un pubblico servizio il denaro od altra utilità.

## Art. 322 | Istigazione alla corruzione

Chiunque offre o promette denaro od altra utilità non dovuti ad un pubblico ufficiale o ad un incaricato di un pubblico servizio, per l'esercizio delle sue funzioni o dei suoi poteri, soggiace, qualora l'offerta o la promessa non sia accettata, alla pena stabilita nel primo comma dell'art. 318, ridotta di un terzo.  
Se l'offerta o la promessa è fatta per indurre un pubblico ufficiale o un incaricato di un pubblico servizio ad omettere o a ritardare un atto del suo ufficio, ovvero a fare un atto contrario ai suoi doveri, il colpevole soggiace, qualora l'offerta o la promessa non sia accettata, alla pena stabilita nell'art. 319, ridotta di un terzo.  
La pena di cui al primo comma si applica al pubblico ufficiale o all'incaricato di un pubblico servizio che sollecita una promessa o dazione di denaro o altra utilità per l'esercizio delle sue funzioni o dei suoi poteri.  
La pena di cui al secondo comma si applica al pubblico ufficiale o all'incaricato di un pubblico servizio che sollecita una promessa o dazione di denaro od altra utilità da parte di un privato per le finalità indicate dall'art. 319.

## Art. 322 bis | Peculato, concussione, induzione indebita, dare o promettere utilità, corruzione e istigazione alla corruzione di membri degli organi delle Comunità europee e di funzionari delle Comunità europee e di Stati esteri

Le disposizioni degli art. 314, 316 - 320, 322, terzo e quarto comma, si applicano anche: 

1. ai membri della Commissione delle Comunità europee, del Parlamento europeo, della Corte di Giustizia e della Corte dei Conti delle Comunità europee;
2. ai funzionari e agli agenti assunti per contratto a norma dello statuto dei funzionari delle Comunità europee o del regime applicabile agli agenti delle Comunità europee;
3. alle persone comandate dagli Stati membri o da qualsiasi ente pubblico o privato presso le Comunità europee, che esercitino funzioni corrispondenti a quelle dei funzionari o agenti delle Comunità europee;
4. ai membri e agli addetti a enti costituiti sulla base dei Trattati che istituiscono le Comunità europee;
5. a coloro che, nell'ambito di altri Stati membri dell'Unione Europea, svolgono funzioni o attività corrispondenti a quelle dei pubblici ufficiali e degli incaricati di un pubblico servizio.  

Le disposizioni degli articoli 319-quater, secondo comma, 321 e 322, primo e secondo comma, si applicano anche se il denaro o altra utilità è dato, offerto o promesso:

- alle persone indicate nel primo comma del presente articolo;
- a persone che esercitano funzioni o attività corrispondenti a quelle dei pubblici ufficiali e degli incaricati di un pubblico servizio nell'ambito di altri Stati esteri o roganizzazioni pubbliche internazionali, qualora il fatto sia commesso per procurare a sé o ad altri un indebito vantaggio in operazioni economiche internazionali, ovvero al fine di ottenere o di mantenere un'attività economica finanziaria. Le persone indicate nel primo comma sono assimilate ai pubblici ufficiali, qualora esercitino funzioni corrispondenti, e agli incaricati di un pubblico servizio negli altri casi.

## Art. 323 | Abuso di ufficio

Salvo che il fatto non costituisca un più grave reato, il pubblico ufficiale o l'incaricato di pubblico servizio che, nello svolgimento delle funzioni o del servizio, in violazione di norme di legge o di regolamento, ovvero omettendo di astenersi in presenza di un interesse proprio di un prossimo congiunto o negli altri casi prescritti, intenzionalmente procura a sé o ad altri un ingiusto vantaggio patrimoniale ovvero arreca ad altri un danno ingiusto, è punito con la reclusione da 1 a 4 anni.  
La penna è aumentata nei casi in cui il vantaggio o il danno hanno un carattere di rilevante gravità.

## Art. 325 | Utilizzazione d'invenzioni o scoperte conosciute per ragione d'ufficio

Il pubblico ufficiale o l'incaricato di un pubblico servizio, che impiega, a proprio o altrui profitto, invenzioni o scoperte scientifiche, o nuove applicazioni industriali, che egli conosca per ragione dell'ufficio o servizio, e che debbano rimanere segrete, è punito con la reclusione da 1 a 5 anni e con la multa non inferiore a €516.

## Art. 326 | Rivelazione ed utilizzazione di segreti di ufficio

Il pubblico ufficiale o la persona incaricata di un pubblico servizio, che, violando i doveri inerenti alle funzioni o al servizio, o comunque abusando della sua qualità, rivela notizie d'ufficio, le quali debbano rimanere segrete, o ne agevola in qualasiasi modo la conoscenza, è punito con la reclusione da 6 mesi a 3 anni.  
Se l'agevolazione è soltanto colposa, si applica la reclusione fino a un anno.  
Il pubblico ufficiale o la persona incaricata di un pubblico servizio, che, per procurare a sé o ad altri un indebito profitto patrimoniale, si avvale illegittimamente di notizie d'ufficio, le quali debbano rimanere segrete, è punito con la reclusione da 2 a 5 anni.  
Se il fatto è commesso al fine di procurare a sé o ad altri un ingiusto profitto non patrimoniale o di cagionare ad altri un danno ingiusto, si applica la pena della reclusione fino a 2 anni.

## Art. 328 | Rifiuto di atti d'ufficio. Omissione

Il pubblico ufficiale o l'incaricato di un pubblico servizio, che indebitamente rifiuta un atto del suo ufficio che, per ragioni di giustiza o di sicurezza pubblica, o di ordine pubblico o di igiene e sanità, deve essere compiuto senza ritardo, è punito con la reclusione da 6 mesi a 2 anni.  
Fuori dei casi previsti dal primo comma, il pubblico ufficiale o l'incaricato di un pubblico servizio, che entro 30 giorni dalla richiesta di vi abbia interesse non compie l'atto del suo ufficio e non risponde per esporre le ragioni del ritardo, è punito con la reclusione fino ad 1 anno o con la multa fino a euro €1.032. Tale richiesta deve essere redatta in forma scritta ed il termine di 30 giorni decorre dalla ricezione della richiesta stessa.

## Art. 340 | Interruzione di un ufficio o servizio pubblico o di un servizio di pubblica necessità

Chiunque, fuori dei casi preveduti da particolari disposizioni di legge, cagiona un'interruzione o turba la regolarità di un ufficio o servizio pubblico o di un servizio di pubblica necessità, è punito con la reclusione fino a 1 anno.  
I capi promotori od organizzatori sono puniti con la reclusione da 1 a 5 anni.

## Art. 346 bis | Traffico di influenze illecite

Chiunque, fuori dei casi di concorso nei reati di cui agli art. 319 e 319-ter, sfruttando relazioni esistenti con un pubblico ufficiale o con un incaricato di un pubblico servizio, indebitamente fa dare o promettere, a sé o ad altri, denaro o altro vantaggio patrimoniale, come prezzo della propria mediazione illecita verso il pubblico ufficiale o l'incaricato di un pubblico servizio ovvero per remunerarlo, in realazione al compimento di un atto contrario ai doveri di ufficio o all'omissione o al ritardo di un atto del suo ufficio, è punito con la reclusione da 1 a 3 anni.  
La stessa pena si applica a chi indebitamente dà o promette denaro o altro vantaggio patrimoniale.  
La pena è aumentata se il soggetto che indebitamente fa dare o promettere, a sé o ad altri, denaro o altro vantaggio patrimoniale, riveste la qualifica di pubblico ufficiale o di incaricato di un pubblico servizio.  
Le pene sono altresì aumentate se i fatti sono commessi in relazione all'esercizio di attività giudiziarie.  
Se i fatti sono di particolare tenuità, la pena è diminuita.

## Art. 347 | Usurpazione di funzioni pubbliche

Chiunque usurpa una funzione pubblica o le attribuzioni inerenti a un pubblico impiego è punito con la reclusione fino a 2 anni.  
Alla stessa pena soggiace il pubblico ufficiale o impiegato il quale, avendo ricevuta partecipazione del provvedimento che fa cessare o sospendere le sue funzioni o le sue attribuzioni, continua ad esercitarle.  
La condanna importa la pubblicazione della sentenza.

## Art. 349 | Violazione di sigilli

Chiunque viola i sigilli, per disposizione della legge o per ordine dell'autorità apposta al fine di assicurare la conservazione o l'identità di una cosa, è punito con la reclusione da 6 mesi a 3 anni e con la multa da euro €103 a euro €1.032.  
Se il colpevole è colui che ha in custodia la cosa, la pena è della reclusione da 3 a 5 anni e della multa da €309 a €3.098.

## Art. 350 | Agevolazione colposa

Se la violazione dei sigilli è resa possibile, o comunque agevolata, per colpa di chi ha in custodia la cosa, questi è punito con la sanzione amministrativa pecuniaria da €154 a €929.

## Art. 353 | Turbata libertà degli incanti

Chiunque, con violenza o minaccia, o con doni, promesse, collusioni o altri mezzi praudolenti, impedisce o turba la gara nei pubblici incanti o nelle licitazioni private per conto di pubbliche amministrazioni, ovvero ne allontana gli offerenti, è punito con l areclusione da 6 mesi a 5 anni e con la multa da €103 a €1.032.  
Se il colpevole è persona preposta dalla legge o dall'autorità agli incanti o alle licitazioni suddette, la reclusione è da 1 a 5 anni e la multa da €516 a €2.065.  
Le pene stabilite in questo articolo si applicano anche nel caso di licitazioni private per conto di privati, diretta da un pubblico ufficiale o da persona legalmente autorizzata, ma sono ridotte della metà.

## Art. 353 bis | Turbata libertà del procedimento di scelta del contraente

Salvo che il fatto costituisca più grave reato, chiunque con violenza o minaccia, o con doni, promesse, collusioni o altri mezzi fraudolenti, turba il procedimento amministrativo diretto a stabilire il contenuto del bando o di altro atto equipollente al fine di condizionare le modalità di scelta del contraente da parte della pubblica amministrazione è punito con la reclusione da 6 mesi a 5 anni e con la multa da €103 a €1.032.

# Delitti contro la fede pubblica
<span class='ut'>Codice Penale - Libro II - Titolo VII<span>  
<span class='ut'>Dei delitti contro la fede pubblica</span>

## Capo II
<span class='ut'>Della falsità in sigilli o strumenti o segni di autenticazione, certificazione o riconoscimento<span>  

### Art. 468 | Contraffazione di altri pubblici sigilli o strumenti destinati a pubblica autenticazione o certificazione e uso di tali sigilli e strumenti contraffatti

Chiunque contraffà il sigillo di un ente pubblico o di un pubblico ufficio, ovvero, non essendo concorso nella contraffazione, fa uso di tale sigillo contraffatto, è punito con la reclusione da 1 a 5 anni e con la multa da €103 a €1.032.  
La stessa pena si applica a chi contraffà altri strumenti destinati a pubblica autenticazione o certificazione, ovvero, senza essere concorso nella contraffazione, fa uso di tali strumenti.

### Art. 469 | Contraffazione delle impronte di una pubblica autenticazione o certificazione

Chiunque, con mezzi diversi dagl istrumenti indicati negli articoli precedenti, contraffà le impronte di una pubblica autenticazione o certificazione, ovvero, non essendo concorso nella contraffazione, fa uso della cosa che reca l'impronta contraffatta, soggiace alle pene rispettivamente stabilite nei detti articoli, ridotte di un terzo.

### Art. 470 | Vendita o acquisto di cose con impronte contraffatte di una pubblica autenticazione o certificazione

Chiunque, fuori dei casi di concorso nei reati preveduti dagli articoli precedenti, pone in vendita o acquista cose sulle quali siano le impronte contraffatte di una pubblica autenticazione o certificazione, soggiace alle pene rispettivamente stabilite per i detti reati.

### Art. 471 | Uso abusivo di sigilli e strumenti veri

Chiunque, essendosi procurati i veri sigilli o i veri strumenti destinati a pubblica autenticazione o certificazione, ne fa uso a danno altrui, o a profitto di sé o di altri, è punito con la reclusione fino a 3 anni e con la multa fino a €309.

## Capo II
<span class='ut'>Della falsità in atti<span>  

### Art. 476 | Falsità materiale commessa dal pubblico ufficiale in atti pubblici

Il pubblico ufficiale, che, nell'esercizio delle sue funzioni, forma, in tutto o in parte, un atto falso o altera un atto vero, è punito con la reclusione da 1 a 6 anni.  
Se la falsità concerte un atto o parte di un atto, che faccia fede fin oa querela di falso, la reclusione è da 3 a 10 anni.

### Art. 477 | Falsità materiale commessa da pubblico ufficiale in certificati o autorizzazioni amministrative

Il pubblico ufficiale, che, nell'esercizio delle sue funzioni, contraffà o altera certificati o autorizzazioni amministrative, ovvero, mediante contraffazione o alterazione, fa apparrire adempiute le condizioni richieste per la loro validità, è punito con la reclusione da 6 mesi a 3 anni.

### Art. 478 | Falsità materiale commessa dal pubblico ufficiale in copie autentiche di atti pubblici o privati e in attestati del contenuto di atti

Il pubblico ufficiale, che, nell'esercizio delle sue funzioni, supponendo esistente un atto pubblico o privato, ne simula una copia e la rilascia in forma legale, ovvero rilascia una copia di un atto pubblico o privato diversa dall'originale, è punito con la reclusione da 1 a 4 anni.  
Se la falsità concerte un atto o parte di un atto, che faccia fede fino a querela di falso, la reclusione è da 3 a 8 anni.  
Se la falsità è commessa dal pubblico ufficiale in un attestato sul contenuto di atti, pubblici o privati, la pena è della reclusione da 1 a 3 anni.

### Art. 479 | Falsità ideologica commessa dal pubblico ufficiale in atti pubblici

Il pubblico ufficiale, che, ricevendo o formando un atto nell'esercizio delle sue funzioni, attesta falsamente che un fatto è stato da lui compiuto o è avvenuto alla sua presenza, o attesta come da lui ricevute dichiarazioni a lui non rese, ovvero omette o altera dichiarazioni da lui ricevute, o comunque attesta falsamente fatti dei quali l'atto è destinato a provare la verità, soggiace alle pene stabilite nell'art. 476.

### Art. 480 | Falsità ideologica commessa dal pubblico ufficiale in certificati o in autorizzazioni amministrative

Il pubblico ufficiale, che, nell'esercizio delle sue funzioni, attesta falsamente in certificati o autorizzazioni amministrative, fatti dei quali l'atto è destinato a provare la verità, è punito con la reclusione da 3 mesi a 2 anni.

### Art. 481 | Falsità ideologica in certificati commessa da persone esercenti un servizio di pubblica necessità

Chiunque, nell'esercizio di una professione sanitaria o forense, o di un altro servizio di pubblica necessità, attesta falsamente, in un certificato, fatti dei quali l'atto è destinato a provare la verità, è punito con la reclusione fino a un anno o con la multa da €51 a €516.  
Tali pene si applicano congiuntamente se il fatto è commesso a scopo di lucro.

### Art. 482 | Falsità materiale commessa dal privato

Se alcuno dei fatti preveduti dagli artt. 476 - 478 è commesso da un privato, ovvero da un pubblico ufficiale fuori dell'esercizio delle sue funzioni, si applicano rispettivamente le pene stabilite nei detti articoli, ridotte di un terzo.

### Art. 483 | Falsità ideologica commessa dal privato in atto pubblico

Chiunque attesta falsamente al pubblico ufficiale, in un atto pubblico, fatti dei quali l'atto è destinato a provare al verità, è punito con la reclusione fino a 2 anni.  
Se si tratta di false attestazioni in atti dello stato civile la reclusione non può essere inferiore a 3 mesi.

### Art. 487 | Falsità in foglio firmato in bianco. Atto pubblico

Il pubblico ufficiale, che, abusando di un foglio firmato in bianco, del quale abbia il possesso per ragione del suo ufficio e per un titolo che importa l'obbligo o la fcoltà di riempirlo, vi scrive o vi fa scrivere un atto pubblico diverso da quello a cui era obbligato o autorizzato, soggiace alle pene rispettivamente stabilite negli art. 479 e 480.

### Art. 488 | Altre falsità in foglio firmato in bianco. Applicabilità delle disposizioni sulle falsità materiali

Ai casi di falsità su un foglio firmato in bianco diversi da quelli preveduti dai due articoli precedenti, si applicano le disposizioni sulle falsità materiali in atti pubblici o in scritture private.

### Art. 489 | Uso di atto falso

Chiunque senza essere concorso nella falsità, fa uso di un atto falso soggiace alle pene stabilite negli articoli precedenti, ridotte di un terzo.  
Qualora si tratti di scritture private, chi commette il fatto è punibile soltanto se ha agito al fine di procurare a sé o ad altri un vantaggio o di recare ad altri un danno.

### Art. 490 | Soppressione, distruzione e occultamento di atti veri

Chiunque, in tutto o in parte, distrugge, sopprime od occulta un atto pubblico, o una scrittura privata vera soggiace rispettivamente alle pene stabilite negli art. 476, 477, 482 e 485, secondo le distinzioni in essi contenute.  
Si applica la disposizione del capoverso dell'articolo precedente.

### Art. 491 | Documenti equiparati agli atti pubblici agli effetti della pena

Se alcuna delle falsità prevedute dagli articoli precedenti riguarda un testamento olografo, ovvero una cambiale o un altro titolo di credito trasmissibile per girata o al portatore, in luogo della pena stabilita per la falsità in scrittura privata nell'art. 485, si applicano le pene rispettivamente stabilite nella prima parte dell'art. 476 e nell'art. 482.  
Nel caso di contraffazione o alterazione di alcuno degli atti suddetti, chi ne fa uso, senza essere concorso nella falsità, soggiace alla pena stabilita nell'art. 489 per l'uso di atto pubblico falso.

### Art. 491 bis | Documenti informatici

Se alcuna delle falsità previste dal presenta capo riguarda un documento informatico pubblico o privato avente efficacia probatoria, si applicano le disposizioni del capo stesso concernenti rispettivamente gli atti pubblici e le scritture private.

### Art. 492 | Copie autentiche che tengono luogo degli originali mancanti

Agli effetti delle disposizioni precedenti, nella denominazione di atti pubblici e di scritture private sono compresi agli atti orginali e le copie autentiche di essi, quando a norma di legge tengano luogo degli orginali mancanti.

### Art. 493 | Falsità commessi da pubblici impiegati incaricati di un servizio pubblico

Le disposizioni degli articoli precedenti sulle falsità commesse da pubblici ufficiali si applicano altresì agli impiegato dello Stato, o di un altro ente pubblico, incaricati di un pubblico servizio, relativamente agli atti che essi redigono nell'esercizio delle loro attribuzioni.

<!-- ------------------------------------------------ -->
<!-- ------------------------------------------------ -->
<!-- ------                                     ----- -->
<!-- ------------------------------------------------ -->
<!-- ------------------------------------------------ -->

# Cenni su normative

## Dogane

### Normativa di riferimento

Il funzionamento dell'ADM è regolamentato:

- dalla normativa nazionale, con le disposizioni legislative che istituiscono l'Agenzia stessa o che ne disciplinano aspetti di particolare rilievo;
- da una regolamentazione dell'Agenzia, che comprende lo Statuto e gli altri Atti generali adottati nell'esercizio dei poteri di autonomia organizzativa e gestionale attribuiti dalla legge, fra cui:
  - il Regolamento di amministrazione, che individua le strutture di vertice dell'Agenzia a livello centrale e regionale e definisce il modello organizzativo degli uffici locali;
  - lo Statuto, che individua la missione, le funzioni e le attività dell'Agenzia, oltre a delineare le competenze del Direttore generale, del Comitato di gestione del Collegio dei revisori dei conti.

### Normativa Dogane

Prima dell'insstaurazione della legge comunitaria ogni Stato membro dell'UE aveva una sua specifica legge doganale. In Italia la legge doganale era precedentemente identificata nel Testo Unico delle Leggi Doganali (TULD) ed era applicabile alle importazioni e alle esportazioni di merci tra al Comunità e i Paesi terzi e contenuta nel Codice Doganale Comunitario (CDC) e nelle relative disposizioni attuative (DAC).  
Attualmente una parte della legislazione locale, in particolare quella che riguarda le sanzioni, è ancora in vigore a ancora disciplina alcune situazioni a livello locale, purché non in contrasto con la legge comunitaria.

Si è poi arrivati all'emanazione del Codice Doganale Unionale (CDU), entrato in vigore il 1° maggio 2016, che disciplina le operazione doganali che si svolgono nell'ambito dell'UE. Il CDU definisce:

- i presupposti oggettivi e soggettivi dell'imposizione;
- gli elementi di base dell'obbligazione doganale, quindi la classificazione tariffaria, l'origine e il valore delle merci;
- la procedura da seguire per l'introduzione dei prodotti nel territorio UE e per l'assegnazione della destinazione doganale prescelta, gli obblighi dei contribuenti e le modalità di accertamento dei debiti d'imposta;
- i regimi doganali per l'immissione in libera pratica, l'esportazione, il transito, il deposito, il perfezionamento attivo e passivo, e l'ammissione temporanea.

### Le modifiche

Dal 2016 sono state apportate diverse modifiche:

- Reg. UE 2016/2339: previste esenzioni per le dichiarazioni relative alle merci uscite temporaneamente dal territorio doganale dell?UE per via marittima o aerea;
- Reg. UE 2019/474: modificato il raggio del territorio doganale e ha introdotto alcune modifiche tecniche;
- Reg. UE 2019/632: prevista la possibilità, per le autorità doganali e le imprese, di continuare a utilizzare i sistemi informatici esistenti o gli strumenti su supporto cartaceo per un numero delimitato di formalità fino al 2025.

### Cosa si intende per "Dogana"

Per Dogana si intende un organismo di natura pubblica preposto al controllo dell'entrata e dell'uscita delle merci dal territorio nazionale, sia che si tratti di materiali a seguito dei viaggiatori, sia di trasporto di merci. Le merci che transitano da uno Stato all'altro sono soggette allo sdoganamento, ossia al pagamento di un'imposta e all'espletamento di alcune formalità burocratiche. Per essere sdoganati, i prodotti devono innanzitutto essere conformi alla normativa, pena il sequestro in caso di non conformità.  
La merce è sottoposta al controllo di profili tecnici, che dopo averla visionata ne determinano la categoria di appartenenza. Si procede poi alla definizione de idazi da pagare per la spedizione, calcolati sulla base di un tariffario comunitario, chiamato Tariffa Doganale.  
Quindi, oltre al controllo delle merci che attraversano i confini di uno Stato, gli uffici doganali si occupano di accertare la riscossione dei dazi doganali dovuti per l'import/export e, allo stesso tempo, di garantire la difesa dell'industria e del consumatore dell'UE.

Tornando al CDU, esso ha introdotto:

- novità sullo sdoganamento centralizzato (Art. 179);
- nuove regole sulla rappresentanza doganale (Art. 5);
- i regimi doganali;
- un maggior rilievo della figura dell'operatore economico autorizzato (AEO) (Art. 5-bis);
- principi in materia di origine delle merci (Artt. 22 e segg.);
- chiarificazioni sui regimi doganali e sull'obbligazione doganale stessa (Artt. 124-126).

### Le novità

Il CDU, all'art. 3, definisce il ruolo e le responsabilità dell'autorità doganale:

- assicurare la tutela degli interessi finanziari dell'UE e degli Stati membri;
- contrastare il commercio sleale e illegale sostenendo le attività commerciali legittime;
- garantire la sicurezza dell'UE e dei cittadini e la tutela dell'ambiente;
- mantenere un equilibrio adeguato fra i controlli doganali e l'agevolazione degli scambi legittimi.

Il CDU stabilisce, all'art. 6, che tutte le operazioni doganali e commerciali devono essere effettuate mediante procedimenti informatici e i sistemi telematici doganali devono offrire agli operatori economic le stesse possibilità in ciascuno Stato membro.  
L'art. 70 stabile che il valore in dogana delle merci importate è il valore di transazione, cioè *il prezzo effettivamente pagato o da pagare per le merci quando sono vendute per l'esportazione verso il territorio doganale dell'UE, eventualmente adeguato*.  
L'art. 42 detta disposizioni di principio per l'applicazione di sanzioni amministrative in caso di violazione della normativa doganale: manca tuttavia una disciplina armonizzata a livello dell'UE in materia di sanzioni amministrative doganali. Le sanzioni previste dal codice devono essere *effettive*, *proporzionali* e *dissuasive*.

### Diritti e Dazi doganali

La normativa nazionale stabilisce che si considerano Diritti doganali tutti quei "diritti che la Dogana è tenuta a riscuotere in forza di una legge, in relazione alle operazioni doganali" (Art. 34). Nell'ambito dei diritti doganali rientrano i cosiddetti diritti di confine, che comprendono le prestazioni di natura più propriamente tributaria, tra le quali figurano i dazi doganali e ogni altra imposta (o svorimposta) di consumo dovuta in relazione alle operazioni doganali, come l'IVA e le accise applicate sulle importazioni.

I dazi, secondo la destinazione delle merci, si distinguono in:

- Dazi di importazione, che colpiscono le merci provenienti da Paesi terzi introdotte definitivamente in un territorio doganale (Art. 4);
- Dazi di esportazione, che colpiscono le merci destinate al consumo in Paesi terzi e sono aplicati al momento dell'uscita definitiva ed effettiva.

I dazi doganali, che hanno natura di entrate fiscali, rientrano tra le cosiddette risorse proprie iscritte nel bilancio generale dell'UE, destinate a garantire le risorse finanziare per il corretto sviluppo delle politiche dell'UE.  
In particolare, le risorse proprio sono costituite principalmente da:

- i dazi doganali e altri prelievi impositivi di effetto equivalente;
- una quota degli imponibili IVA armonizzati di ciascun Stato di importazione.

### La Territorialità

La Normativa doganale prevede la corretta individuazione del territorio doganale, nazionale e poi unionale che consente di determinare il perimetro entro il quale essa trova applicazione e, per effetto dell'immissione in libera pratica della merce all'interno del territorio stesso, fa sorgere l'obbligazione doganale.  
Il CDC fornisce la nozione di territorio doganale ai fini dell'applicazione degli istituti doganalii e dei dazi nelle transazioni commerciali tra gli Stati membri dell'UE e i Paesi terzi.


## Accise

## Giochi