<!DOCTYPE html>
<html>
<head>
    <meta charset="UTF-8">
    <title>La polizia giudiziariaL'arresto e il fermo di Polizia GiudiziariaPubblici ufficialiReati contro la PA</title>

    <link rel="stylesheet"
        href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
    <link rel="stylesheet"
        href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">

    <script src="https://code.jquery.com/jquery-3.2.1.min.js"></script>
    <script src="https://maxcdn.bootstrapcdn.com/bootstrap/3.3.7/js/bootstrap.min.js"></script>
    <link ref="https://maxcdn.bootstrapcdn.com/bootstrap/3.3.7/css/bootstrap.min.css" rel="stylesheet" />
    <link href="https://maxcdn.bootstrapcdn.com/font-awesome/4.7.0/css/font-awesome.min.css" rel="stylesheet" />
    <link rel="stylesheet" href="style.css">
    <script src="script.js"></script>
</head>
<body>
    <div id="container-floating">
        <div id="floating-button" type="button" class="navbar-toggle collapsed" data-toggle="collapse"
            data-target="#floatingnav" data-placement="left">
            <i id="legend" class="fa fa-font fa-stack-1x fa-inverse fa-2x" style="top:12px" role="button"
                tabindex="0"></i>
        </div>
        <div id="floatingnav" class="collapse">
            <div class="nd1 nds" data-toggle="tooltip" data-placement="left">
                <i id="locateplace" class="fa fa-minus fa-stack-1x fa-inverse fa-2x" style="top:12px" role="button"
                    onclick="decreaseFontSize()" tabindex="0"></i>
            </div>
            <div class="nd3 nds" data-toggle="tooltip" data-placement="left">
                <i id="locateplace" class="fa fa-plus fa-stack-1x fa-inverse fa-2x" style="top:12px"
                    onclick="increaseFontSize()" role="button" tabindex="1"></i>
            </div>
        </div>
    </div>
    <h1>La polizia giudiziaria</h1>
<h2>La polizia giudiziaria: soggetto, ma non parte</h2>
<p>La polizia giudiziaria ha il compito di prendere notizia di reato, anche di propria iniziativa, e di impedire che essi siano portati a conseguenze ulteriori; deve, inoltre, compiere quanto necessario per acquisire fonti di prova ed identificare gli autori (art. 55). La polizia giudiziare è soggetta el procedimento, ma non parte del processo.<br />
Nella fase processuale in senso stretto, la P.G. non è parte, giacché innanzi al giudice dell'udienza preliminare o dibattimentale non ha alcuna titolarità delle pretese giuridiche sostanziali azionate in quella sede, spettando l'azione penale al P.M. e le azioni civili (legittimazione attiva e passiva) alle parti private: parte civile, responsabile civile, imputato, civilmente obbligato per la pena pecuniaria.<br />
La P.G. è centro propulsivo del procedimento, di cui è soggetto attivo, ma non del processo.</p>
<h2>Strutturazione della P.G.: dipendenza e subordinazione</h2>
<p>La scelta legislativa è stata quella di non istituire un autonomo corpo di polizia giudiziaria, che sarebbe stato alle dipendenze non sono funzionali, ma anche organizzative e gerarchiche della autorità giudiziaria.<br />
L'esigenza di uan effettiva dipendena funzionale, ma non gerarchica, dalla magisrtatura era imposta dalla previsione costituzionale (art. 109) per la quale &quot;L'autorità giudiziaria dispone direttamente della polizia giudiziaria&quot;.<br />
A seconda della diversità di dipendenza funzionale e quindi della incidenza del ruole direttivo del P.M. nell'espletamente delle indagini, si hanno (art. 56) ad un livello minimale i generici organi di P.G. tenuti per legge ad espletare indagini (a.e. ispettori del lavoro, vigili urbani, guardie delle province), ma normalmente investiti di funzioni amministrative. Seguono, ad un livello intermedio, i Servizi di P.G. adibiti, in via esclusiva e con carattere di continuità, a compiti investigativi, ma nell'ambito delle istituzoni di proveninenza (a.e. Squadre Mobili presso le Questure, Nuclei operativi presso i Comandi dei CC., Nuclei di P.T. presso i Comandi della G.d.F.).<br />
Al livello più intenso si trovano le Sezioni di P.G. istituite presso le procure della Repubblica in sede di Tribunale, destinate anch'esse, in via esclusiva e con carattere di continuità, ad attività di P.G.. Le diversità tra le strutture in esame consistono: per i generici organi di P.G., nella loro destinazione sporadica ad indagini di P.G.; per i servizi e le sezioni nella destinazione permanente ed esclusiva, almeno tendenzialmente.<br />
La differenza tra servizi e sezioni risiede non solo sulla diversità di ubicazione, ma anche sul diverso rapporto con la A.G.. Le sezioni di P.G., sono istituite presso ogni procura della Repubblica; i servizi, invece, presso le sedi di Questura e Comandi C.C. e G.d.F. (art. 56).<br />
Le sezioni dipendono dai rispettivi procuratori della Republica presso il Tribunale.<br />
Per i servizi non sussiste né la diretta dipendenza né una funzione di autorizzazione del magistrato in ordine alla destinazione ad altre attività degli appartenenti ai servizi stessi. È attribuito al procuratore della Repubblica presso il Tribunale soltanto un potere di sorveglianza e controllo sulla efficienza di tali servizi, e cioè sul modo di svolgimento dell'attività di P.G., che si esprime nella formula che l'ufficiale preposto ai servizi è responsabile verso il su indicato procuratore (art. 59).<br />
La subordinazione della P.G. è limitata alle funzioni di indagine di cui all'art. 55.</p>
<p>In conclusione:</p>
<ul>
<li>solo una parte delle forze di polizia (polizia di Stato, carabinieri e guardia di finanza) esercita in via permanente ed esclusiva funzioni di polizia giudiziaria;</li>
<li>le articolazioni con funzioni di P.G. si suddividono in Servizi e Sezioni;</li>
<li>Servizi e Sezioni svolgono l'attività di P.G. alle dipendenze funzionali dell'A.G.; le Sezioni (ma non i Servizi) dipendono dai procuratori presso il tribunale, sussistendo per i Servizi solo la responsabilità del dirigente verso il procuratore presso il Tribunale ordinario;</li>
<li>l'autorità giudiziaria (giudici e P.M.) può avvalersi di qualsiasi ufficiale o agente di P.G., anche non inquadrato nei Servizi o nelle Sezioni, ma con tendenziale preferenza per le Sezioni e poi anche per i Servizi;</li>
<li>la subordinazione della P.G. alla autorità giudiziaria è limitata alle funzioni di indagine;</li>
<li>non esistendo un autonomo corpo di polizia giudiziaria, tutti gli ufficiali ed agenti di P.G. restano incardinati presso i rispettivi enti.</li>
</ul>
<h2>Ufficiali ed agenti di Polizia Giudiziaria: rispettiva legittimazione ad atti</h2>
<p>La distinzione tra ufficiali ed agenti di PG trae origine dalla qualitifica rivestita nelle Istituzioni di provenienza ed è meccanicamente ad essa correlata. Tali parametri di corrispondenza sono analiticamente indicati nell'art. 57. La qualità di ufficiale di PG è attribuita anche ai sottoufficiali dei CC, della GdF, degli agenti di custodia e del corpo forestale dello Stato, nonché ai corrispondenti livelli della polizia di Stato ampliandosi, in tal modo la gamma degli ufficiali di PG.<br />
Va aggiunto che, per taluni soggetti, la qualifica di PG ha una restrizione territoriale ed è rapportata allo svolgimento del loro servizio, come avviene per le guardie dei Comuni e delle Province. Altre volte, la qualifica di PG è correlata, oltre che all'espletamento del servizio, anche alla materia di competenza istituzionale (a.e. ispettori del lavoro).<br />
In ordine all'intensità dei poteri, ha rilevanza la diversa qualità di ufficiale o agente di PG, spettando i poteri di PG nella loro intierezza agli ufficiali, ma non anche ai meri agenti di PG, specialmente a tutela della libertà personale. La maggior ampiezza di poteri attribuita agli ufficiali di PG trae fondamento nella loro maggiore qualificazione professionale, rispetto agli agenti, derivante da una superiorità nel grado o livello impiegato.</p>
<h3>Atti di legittimazione</h3>
<h4>Atti cui sono legittimati i soli ufficiali di PG di propria iniziativa</h4>
<ul>
<li>sequestro preventivo di cose pertinenti al reato (art. 321, c. 3bis);</li>
<li>assunzioni di sommarie informazioni dell'indagato libero; ovvero dell'indagato, arrestato o fermato, se sul luogo o nell'immediatezza del fatto (art. 350);</li>
<li>assunzione di informazioni da persona imputata in procedimento connesso o collegato (art. 351, c. 1bis);</li>
<li>perquisizioni personali e locali (art. 352);</li>
<li>acquizione di plichi sigillati o di corrispondenza e loro eventuale apertura, se autorizzata dal PM (art. 353);</li>
<li>accertamenti e rilievi necessari sullo stato dei luoghi e delle cose, se vi è pericolo nel ritardo e se il PM non può intervenire tempestivamente o se non abbia ancora assunto la direzione delle indagini (art. 354);</li>
<li>sequestro del corpo del reato e delle cose a questo pertinenti, se del caso (art. 354);</li>
<li>accertamenti e rilievi sulle persone, non implicanti ispezione personale (art. 354).</li>
</ul>
<h4>Atti eseguibili dai soli ufficiali di PG, in ipotesi di delega da parte dell'autorità giudiziaria (PM e giudice)</h4>
<ul>
<li>ispezioni di luoghi, cose o persone (artt. 245-251);</li>
<li>perquisizioni personali, locali e domiciliari (artt. 249-251);</li>
<li>sequestro del corpo del reato e delle cose ad esso pertinenti, anche a seguito di perquisizione (artt. 252-253);</li>
<li>sequestro di corrispondenza presso uffici postali e telegrafici (art. 254);</li>
<li>sequestro di documenti, titoli, valori e somme presso banche (art. 255);</li>
<li>intercettazioni di conversazioni o comunicazioni (art. 267).</li>
</ul>
<h4>Atti cui sono legittimati oltre agli ufficiali di PG, anche gli agenti di propria iniziativa</h4>
<ul>
<li>informativa di reato al PM (art. 347);</li>
<li>atti diretti alla assicurazione delle fonti (reali e personali) di prova (art. 348);</li>
<li>identificazione dell'indagato e delle persone in grado di riferire sui fatti (art. 349);</li>
<li>accompagnamento in caserma, per finalità di identificazione, delle predette prersone: eventuali rilievi dattiloscopici o di altra natura a carico del solo investigato (art. 349);</li>
<li>ricezione passiva di dichiarazione spontanee dell'indagato, anche se fermato o arrestato e anche in assenza del suo difensore (art. 350);</li>
<li>assunzione di sommarie informazioni dalle persone informate sui fatti (art. 351);</li>
<li>conservazione delle tracce e delle cose pertinenti al reato, nonché dello stato dei luoghi e delle cose in attesa dell'intervento del PM o di un ufficiale di PG (art. 354);</li>
<li>arresto in flagranza di reato, sia facoltativo, sia obbligatorio (artt. 380-381); ed adempimenti conseguenziali (artt. 386-387);</li>
<li>fermo della persona gravemente indiziata, in caso di pericolo di fuga, prima che il PM abbia assunto la direzione delle indagini (art. 384);</li>
<li>perquisizioni, accertamenti su luoghi, cose e persone, ex artt. 352 e 354, commi 2 e 3, nei casi di particolare necessità e urgenza (art. 113 disp. att.).</li>
</ul>
<h4>Atti eseguibili oltre che dagli ufficiali anche dagli agenti di PG in caso di delega della AG</h4>
<ul>
<li>esecuzione delle ordinanze del giudice delle indagini preliminari e poi del giudice competente per il processo in materia di misure cautelari comportanti custodia cautelare o altre misure coercitive (artt. 272-286).</li>
</ul>
<h4>Attività di PG diretta dal PM</h4>
<p>Trattasi di attività, non delegata alla PG, ma compiuta personalmente dal PM (art. 370). In tali casi, sia gli ufficiali sia gli agenti di PG, sono abilitati ed obbligati a prestare asistenza al magistrato in tutte le attività da costui compiute, giacché la legittimazione a compierle va rapportata al PM e non alla qualifica dell'operatore di PG.<br />
Tuttavia la documentazione dell'attività compiuta e quindi la redazione del verbale o delle relative annotazioni sommarie compete solo all'ufficiale di PG (art. 373), non avendo il semplice agente capacità certificante.<br />
La mera attività strumentale a quella del PM non richiede la qualifica di ufficiale di PG. Pertanto, le notificazioni di atti del PM e anche del giudice (per questi, solo in caso di necessità), possono essere fatte anche da semplici agenti di PG (artt. 148, 151). Così pure l'esplicazione dei poteri coercitiv del PM e del giudice può essere attuata dagli agenti di PG (artt. 131, 378).</p>
<h4>Funzione di controllo degli ufficiali di PG sugli atti compiuti dagli agenti di PG</h4>
<p>Siffatta ipotesi si verifica sia nel caso di esercizio della facoltà di arresto da parte di privati (art. 383), sia in quella di fermo o arresto eseguito da meri agenti di PG (art. 389). È prescritto, infatti, che l'ufficiale di PG, cui il privato abbia consegnato l'arresto o cui l'agente di PG abbia presentato il fermato o l'arrestato, debba disporne la immediata liberazione, privando così di ogni effetto l'atto restrittivo della libertà personale, sempreché risulti la ingiustizia dello stato di custodia, sia per errore di persona, sia perché essa non avrebbe potuto essere attuata, sia perché è divenuta inefficace per omissione dei prescritti adempimenti.<br />
Ovviamente, all'ufficiale di PG una sifatta verifica di illegittimità, originaria o sopravvenuta, è imposta, negli stessi casi, in realazione al fermo e all'arresto da lui stesso eseguiti (cd. autocontrollo).</p>
<h2>Altre funzioni della PG</h2>
<p>L'elencazione degli atti di competenza degli ufficiali o degli agenti di PG non esaurisce la funzione di PG. Questa si estrinseca non solo negli atti espressamente contemplati, ma anche in qualsiasi atto (cd. atipico: art. 189) tendente a raccogliere ogni elemento utile alla ricostruzione del fatto ed alla individuazione del colpevole. La PG procede, oltre che al compimento degli atti tipici, alla ricerca delle cose e delle tracce pertinenti al reato e alla conservazione di esse e dellos tato dei luoghi (cd. fonti di prova reali), anche alla ricerca delle persone in grado di riferire su circostanze rilevanti per la ricostruzione dei fatti e l'identificazione del suo autore (cd. fonti di prova personali).<br />
La modifica dell'art. 500 c.p.p. ad opera del D.L. 306/1992, consente l'utilizzazione come prova in dibattimento (dopo le contestazioni) anche delle dichiarazioni testimoniali acquisite dalla PG, pertanto allal uce di tale novella, l'attività di PG acquista ancora maggior valenza.<br />
Strumentale allo svolgimento di indagini è la ricerca della notizia di reato (attività informativa come presupposto dell'attività investigativa).<br />
La funzione repressiva della persecuzione penale si ricollega, altresì, a quella di impedire innanzitutto che il reato in atto sia portato ad ulteriori conseguenze, dovendosi interrompere la protrazione dell'attività antigiuridica (art. 55).<br />
La funzione fondamentale delle indagini di PG è quella di acquisire gli elementi occorrenti per l'esercizio dell'azione penale (artt. 50, 55, 326) o, meglio, per il suo esercizio o meno. Una esigenza di completezza impone alla PG anche di raccogliere quant'altro possa servire per l'applicazione della legge penale. La strumentalizzazione delle indagini di PG all'eserizio dell'azione penale trova riscontro nella posizione strumentale degli apparati di PG rispetto al PM, che ai primi impartisce direttive (cd. temi di indagine) ovvero delega specifici atti (art. 348), qualora non ritenga di svolgere direttamente le indagini (art. 326).</p>
<h1>L'arresto e il fermo di Polizia Giudiziaria</h1>
<h2>Le misure precautelari</h2>
<h1>Pubblici ufficiali</h1>
<p>Sono di seguito riportate le principali nozioni.</p>
<h2>Art. 357 | Nozione di pubblico ufficiale</h2>
<p>Agli effetti della legge penale, sono pubblici ufficiali coloro i quali esercitano una pubblica funzione legislativa, giudiziaria o amministrativa. Agli stessi effetti è pubblica la funzione amministrativa disciplinata da norme di diritto pubblico e da atti autoritativi e caratterizzata dalla formazione e dalla manifestazione della volontà della pubblica amministrazione o dal suo svolgersi per mezzo di poteri autoritativi o certificativi.</p>
<h2>Art. 358 | Nozione della persona incaricata di un pubblico servizio</h2>
<p>Agli effetti della legge penale, sono incaricati di un pubblico servizio coloro i quali, a qualunque titolo, prestano un pubblico servizio. Per pubblico servizio deve intendersi un'attività disciplinata nelle stesse forme della pubblica funzione, ma caratterizzata, dalla mancanza dei poteri tipici di quest'ultima, e con esclusione dello svolgimento di semplici mansioni di ordine della prestazione di opera meramente materiale.</p>
<h2>Art. 359 | Persone esercenti un servizio di pubblica necessità</h2>
<p>Agli effetti della legge penale, sono persone che esercitano un servizio di pubblica necessità:</p>
<ol>
<li>i privati che esercitano professioni forensi o sanitarie, o altre professioni il cui esercizio sia per legge vietato senza una speciale abilitazione dello Stato, quando dell'opera di essi il pubblico sia per legge obbligato a valersi;</li>
<li>i privati che, non esercitando una pubblica funzione, né prestando un pubblico servizio, adempiono un servizio dichiarato di pubblica necessità mediante un atto della pubblica amministrazione.</li>
</ol>
<h2>Art. 360 | Cessazione della qualità di pubblico ufficiale</h2>
<p>Quando al legge considera la qualità di pubblico ufficiale o di incaricato di un pubblico servizio, o di esercente un servizio di pubblica necessità, come elmento costitutivo o come circostanza aggravante di un reato, la cessazione di tale qualità, nel momento in cui il reato è commesso, non esclude l'esistenza di questo né la circostanza aggravante se il fatto si riferisce all'ufficio o al servizio esercitato.</p>
<h1>Reati contro la PA</h1>
<p>I principali reati dei dipendenti pubblici e dei privati esercenti un servizio di pubblica necessità a danno della Pubblica Amministrazione sono di seguito riportati.</p>
<h2>Art. 314 | Peculato</h2>
<p>Il pubblico ufficiale o l'incaricato di un pubblico servizio che, avendo per ragione del suo ufficio o servizio, il possesso o comunque la disponibilità di danaro di altra cosa mobile altrui, se ne appropria è punito con la reclusione da 4 a 10 anni.<br />
Si applica la pena della reclusione da 6 mesi a 3 anni quando il colpevole ha agito al solo scopo di fare uso momentaneo della cosa, e questa, dopo l'uso momentaneo, è stata immediatamente restituita. In questo caso si parla di <em>peculato d'uso</em>.</p>
<h2>Art. 316 | Peculato mediante profitto dell'errore altrui</h2>
<p>Il pubblico ufficiale o l'incaricato di un pubblico servizio il quale, nell'esercizio delle funzioni o del servizio, giovandosi dell'errore altrui, riceve o ritiene indebitamente, per sé o per un terzo, denaro od altra utilità, è punito con la reclusione da 6 mesi a 3 anni.</p>
<h2>Art. 316 ter | Indebita percezione di erogazioni a danno dello Stato</h2>
<p>Salvo che il fatto costituisca il reato previsto dall'art. 640-bis (truffa aggravata per il conseguimento di erogazioni pubbliche), chiunque mediante l'utilizzo la presentazione di dichiarazioni o di documenti falsi o attestanti cose non vere, ovvero mediante l'omissione di informazioni dovute, consegue indebitamente, per sé o per altri, contributi, finanziamenti, mutui agevolati o altre erogazioni dello stesso tipo, comunque denominate, concessi o erogati dallo Stato, da altri enti pubblici o dalle Comunità europee è punito con la reclusione da 6 mesi a 3 anni.<br />
Quando la somma indebitamente percepita è pari o inferiore a €3.999,96 si applica soltanto la sanzione amministrativa del pagamento di una somma di denaro da €5.164 a €25.822.<br />
Tale sanzione non può comunque superare il triplo del beneficio conseguito.</p>
<h2>Art. 317 | Concussione</h2>
<p>Il pubblico ufficiale che, abusando della sua qualità o dei suoi poteri, costringe taluno a dare o a promettere indebitamente, a lui o a un terzo, denaro o altra utilità è punito ocn la reclusione da 6 a 12 anni.</p>
<h2>Art. 317 bis | Pene accessorie</h2>
<p>La condanna per il reato di cui agli articoli 314 (peculato) e 317 (concussione), 319 (corruzzione per un atto contrario ai doveri d'ufficio) e 319 ter (corruzione in atti giudiziari) importa l'interdizione perpetua dai pubblici uffici. Nondimeno, se per circostanze attenuanti viene inflitta la reclusione per un tempo inferiore a 3 anni, la condanna importa l'interdizione temporanea.</p>
<h2>Art. 318 | Corruzione per l'esercizio della funzione</h2>
<p>Il pubblico ufficiale che per l'esercizio delle sue funzioni o dei suoi poteri, indebitamente riceve, per sé o per un terzo, denaro o altra utilità o ne accetta la promessa è punito con la reclusione da 1 a 5 anni.</p>
<h2>Art. 319 | Corruzione per un atto contrario ai doveri d'ufficio</h2>
<p>Il pubblico ufficiale che, per omettere o ritardare o per aver omesso o ritardato un atto del suo ufficio, ovvero per compiere o per aver compiuto un atto contrario ai doveri di ufficio, riceve, per sé o per un terzo, denaro od altra utilità, o ne accetta la promessa, è punito con la reclusione da 4 a 8 anni.</p>
<h2>Art. 319 bis | Circostanze aggravanti</h2>
<p>La pena è aumentata se il fatto di cui all'art. 319 ha per oggetto il conferimento di pubblici impieghi o stipendi o pensioni o la stipulazione di contratti nei quali sia interessata l'amministrazione alla quale il pubblico ufficiale appartiene.</p>
<h2>Art. 319 ter | Corruzione in atti giudiziari</h2>
<p>Se i fatti indicati negli articoli 318 e 319 sono commessi per favorire o danneggiare una parte in un processo civile, penale o amministrativo, si applica la pena della reclusione da 4 a 10 anni.<br />
Se dal fatto deriva l'ingiusta condanna di taluna alla reclusione non superiore a 5 anni, la pena è della reclusione da 5 a 12 anni; se deriva l'ingiusta condanna alla reclusione superiore a 5 anni o all'ergastolo, la pena è della reclusione da 6 a 20 anni.</p>
<h2>Art. 319 quater | Induzione indebita a dare o promettere utilità</h2>
<p>Salvo che il fatto costituisca più grave reato, il pubblico ufficiale o l'incaricato di pubblico servizio che, abusando della sua qualità o dei suoi poteri, induce taluno a dare o promettere indebitamente, a lui o a un terzo, denaro o altra utilità è punito con la reclusione da 3 a 8 anni. Nei casi previsti dal primo comma, chi dà o promette denaro o altra utilità è punito con la reclusione fino a 3 anni.</p>
<h2>Art. 320 | Corruzione di eprsona incaricata di un pubblico servizio</h2>
<p>Le disposizioni degli art. 318 e 319 si applicano anche all'incaricato di un pubblico servizio.</p>
<h2>Art. 321 | Pene per il corruttore</h2>
<p>Le pene stabilite nel primo comma dell'art. 318, negli art. 319, 319-bis, 319-ter, 320, in relazione alle suddette ipotesi degli art. 318 e 319, si applicano anche a chi dà o promette al pubblico ufficiale o all'incaricato di un pubblico servizio il denaro od altra utilità.</p>
<h2>Art. 322 | Istigazione alla corruzione</h2>
<p>Chiunque offre o promette denaro od altra utilità non dovuti ad un pubblico ufficiale o ad un incaricato di un pubblico servizio, per l'esercizio delle sue funzioni o dei suoi poteri, soggiace, qualora l'offerta o la promessa non sia accettata, alla pena stabilita nel primo comma dell'art. 318, ridotta di un terzo.<br />
Se l'offerta o la promessa è fatta per indurre un pubblico ufficiale o un incaricato di un pubblico servizio ad omettere o a ritardare un atto del suo ufficio, ovvero a fare un atto contrario ai suoi doveri, il colpevole soggiace, qualora l'offerta o la promessa non sia accettata, alla pena stabilita nell'art. 319, ridotta di un terzo.<br />
La pena di cui al primo comma si applica al pubblico ufficiale o all'incaricato di un pubblico servizio che sollecita una promessa o dazione di denaro o altra utilità per l'esercizio delle sue funzioni o dei suoi poteri.<br />
La pena di cui al secondo comma si applica al pubblico ufficiale o all'incaricato di un pubblico servizio che sollecita una promessa o dazione di denaro od altra utilità da parte di un privato per le finalità indicate dall'art. 319.</p>
<h2>Art. 322 bis | Peculato, concussione, induzione indebita, dare o promettere utilità, corruzione e istigazione alla corruzione di membri degli organi delle Comunità europee e di funzionari delle Comunità europee e di Stati esteri</h2>
<p>Le disposizioni degli art. 314, 316 - 320, 322, terzo e quarto comma, si applicano anche:</p>
<ol>
<li>ai membri della Commissione delle Comunità europee, del Parlamento europeo, della Corte di Giustizia e della Corte dei Conti delle Comunità europee;</li>
<li>ai funzionari e agli agenti assunti per contratto a norma dello statuto dei funzionari delle Comunità europee o del regime applicabile agli agenti delle Comunità europee;</li>
<li>alle persone comandate dagli Stati membri o da qualsiasi ente pubblico o privato presso le Comunità europee, che esercitino funzioni corrispondenti a quelle dei funzionari o agenti delle Comunità europee;</li>
<li>ai membri e agli addetti a enti costituiti sulla base dei Trattati che istituiscono le Comunità europee;</li>
<li>a coloro che, nell'ambito di altri Stati membri dell'Unione Europea, svolgono funzioni o attività corrispondenti a quelle dei pubblici ufficiali e degli incaricati di un pubblico servizio.</li>
</ol>
<p>Le disposizioni degli articoli 319-quater, secondo comma, 321 e 322, primo e secondo comma, si applicano anche se il denaro o altra utilità è dato, offerto o promesso:</p>
<ul>
<li>alle persone indicate nel primo comma del presente articolo;</li>
<li>a persone che esercitano funzioni o attività corrispondenti a quelle dei pubblici ufficiali e degli incaricati di un pubblico servizio nell'ambito di altri Stati esteri o roganizzazioni pubbliche internazionali, qualora il fatto sia commesso per procurare a sé o ad altri un indebito vantaggio in operazioni economiche internazionali, ovvero al fine di ottenere o di mantenere un'attività economica finanziaria. Le persone indicate nel primo comma sono assimilate ai pubblici ufficiali, qualora esercitino funzioni corrispondenti, e agli incaricati di un pubblico servizio negli altri casi.</li>
</ul>
<h2>Art. 323 | Abuso di ufficio</h2>
<p>Salvo che il fatto non costituisca un più grave reato, il pubblico ufficiale o l'incaricato di pubblico servizio che, nello svolgimento delle funzioni o del servizio, in violazione di norme di legge o di regolamento, ovvero omettendo di astenersi in presenza di un interesse proprio di un prossimo congiunto o negli altri casi prescritti, intenzionalmente procura a sé o ad altri un ingiusto vantaggio patrimoniale ovvero arreca ad altri un danno ingiusto, è punito con la reclusione da 1 a 4 anni.<br />
La penna è aumentata nei casi in cui il vantaggio o il danno hanno un carattere di rilevante gravità.</p>
<h2>Art. 325 | Utilizzazione d'invenzioni o scoperte conosciute per ragione d'ufficio</h2>
<p>Il pubblico ufficiale o l'incaricato di un pubblico servizio, che impiega, a proprio o altrui profitto, invenzioni o scoperte scientifiche, o nuove applicazioni industriali, che egli conosca per ragione dell'ufficio o servizio, e che debbano rimanere segrete, è punito con la reclusione da 1 a 5 anni e con la multa non inferiore a €516.</p>
<h2>Art. 326 | Rivelazione ed utilizzazione di segreti di ufficio</h2>
<p>Il pubblico ufficiale o la persona incaricata di un pubblico servizio, che, violando i doveri inerenti alle funzioni o al servizio, o comunque abusando della sua qualità, rivela notizie d'ufficio, le quali debbano rimanere segrete, o ne agevola in qualasiasi modo la conoscenza, è punito con la reclusione da 6 mesi a 3 anni.<br />
Se l'agevolazione è soltanto colposa, si applica la reclusione fino a un anno.<br />
Il pubblico ufficiale o la persona incaricata di un pubblico servizio, che, per procurare a sé o ad altri un indebito profitto patrimoniale, si avvale illegittimamente di notizie d'ufficio, le quali debbano rimanere segrete, è punito con la reclusione da 2 a 5 anni.<br />
Se il fatto è commesso al fine di procurare a sé o ad altri un ingiusto profitto non patrimoniale o di cagionare ad altri un danno ingiusto, si applica la pena della reclusione fino a 2 anni.</p>
<h2>Art. 328 | Rifiuto di atti d'ufficio. Omissione</h2>
<p>Il pubblico ufficiale o l'incaricato di un pubblico servizio, che indebitamente rifiuta un atto del suo ufficio che, per ragioni di giustiza o di sicurezza pubblica, o di ordine pubblico o di igiene e sanità, deve essere compiuto senza ritardo, è punito con la reclusione da 6 mesi a 2 anni.<br />
Fuori dei casi previsti dal primo comma, il pubblico ufficiale o l'incaricato di un pubblico servizio, che entro 30 giorni dalla richiesta di vi abbia interesse non compie l'atto del suo ufficio e non risponde per esporre le ragioni del ritardo, è punito con la reclusione fino ad 1 anno o con la multa fino a euro €1.032. Tale richiesta deve essere redatta in forma scritta ed il termine di 30 giorni decorre dalla ricezione della richiesta stessa.</p>
<h2>Art. 340 | Interruzione di un ufficio o servizio pubblico o di un servizio di pubblica necessità</h2>
<p>Chiunque, fuori dei casi preveduti da particolari disposizioni di legge, cagiona un'interruzione o turba la regolarità di un ufficio o servizio pubblico o di un servizio di pubblica necessità, è punito con la reclusione fino a 1 anno.<br />
I capi promotori od organizzatori sono puniti con la reclusione da 1 a 5 anni.</p>
<h2>Art. 346 bis | Traffico di influenze illecite</h2>
<p>Chiunque, fuori dei casi</p>

</body>
</html>
